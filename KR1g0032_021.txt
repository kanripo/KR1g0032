# -*- mode: mandoku-view -*-
#+TITLE: 古微書
#+DATE: 2018-03-28 13:09:41.648012
#+PROPERTY: ID KR1g0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二十一
<pb:KR1g0032_WYG_021-1a>¶
欽定四庫全書¶
　古微書卷二十一¶
　　　　　　　　　　　　　明　孫㲄　編¶
　樂動聲儀¶
凡奸聲感人而逆氣應之正聲感人而順氣應之¶
¶
¶
能動物者莫如樂也其翼在儀儀動則人心為之¶
¶
¶
動矣¶
¶
宫為君君者當寛大容衆故其聲以舒其和清以柔¶
<pb:KR1g0032_WYG_021-1b>¶
動脾也商為臣臣者當發明君之號令其聲散以明其¶
和温以斷動肺也角為民民者當約儉不奢僭差故其¶
聲防以約其和清以静動肝也徵為事事者君子之功¶
既當急就之其事勿久流亡故其聲貶以疾其和平以¶
切動心也羽為物物者不齊委聚故其聲散以虚其和¶
斷以散動腎也¶
　按漢志商之為言章也物成熟可章度也角觸也物¶
　觸地而出戴芒角也宫中也居中央暢四方唱始施¶
<pb:KR1g0032_WYG_021-2a>¶
　生為四聲綱也徵祉也物盛大而繁祉也羽宇也物¶
　聚蔵宇覆之也協之五行則角為木五常為仁五事¶
　為貌商為金為義為言徵為火為禮為視羽為水為¶
　智為聴宫為土為信為思¶
　白虎通角者躍也陽氣動躍徵者止也陽氣止商者¶
　張也隂氣開張陽氣始降也羽者紆也隂氣在上陽¶
　氣在下宫者容也含也含容四時者也¶
　又管子凡聴徵如負豬承覺而駭凡聴羽如鳴馬在¶
<pb:KR1g0032_WYG_021-2b>¶
　野凡聴宫如牛馬窌中凡聴商如離羣羊凡聴角如¶
　雉登木以鳴音疾以清¶
宫唱而商和是謂善太平之樂角從宫是謂衰世之樂¶
羽從宫往而不返是謂悲亡國之樂也應相生應即為¶
和不相生應則為亂也¶
　按隋書樂工萬寶常嘗聴太常所奏樂然而泣曰¶
　樂聲淫厲而哀天下不久相殺將盡時四海猶全盛¶
　後煬帝將幸江都樂人王令言之子於户外彈胡琵¶
<pb:KR1g0032_WYG_021-3a>¶
　琶作翻調安公子曲令言臥室中聞之大驚蹶然而¶
　起曰變變急呼其子曰此曲興自蚤晚其子曰頃來¶
　有之令言遂歔欷流涕曰帝必不反此曲宫聲往而¶
　不反宫者君也吾所以知之¶
　史記太史公曰正教者皆始於音故宫動脾而和正¶
　聖商動肺而和正義角動肝而和正仁徵動心而和¶
　正禮羽動腎而和正智¶
夫神守於心遊於目窮於耳往乎萬里而至疾故不得¶
<pb:KR1g0032_WYG_021-3b>¶
而不速從胸臆之中而徹太極控引無題人神皆感神¶
明之應音聲相和孔子曰簫韶者舜之遺音也温潤以¶
和似南風之至其為音如寒暑風雨之動物如物之動¶
人雷動獸禽風雨動魚龍仁義動君子財色動小人是¶
以聖人務其本¶
　按史記律術論樂以神有曰音始於宫窮於角數始¶
　於一終於十成於三氣始於冬至周而復生神生於¶
　無形成於有形然後數形而成聲故曰神使氣氣就¶
<pb:KR1g0032_WYG_021-4a>¶
　形形理如類有可類或未形而未類或同形而同類¶
　類而可班類而可識聖人知天地識之别故從有以¶
　至未形以得細若氣微若聲然聖人因神而存之雖¶
　妙必効精核其華道著明矣非有聖心以乘聰明孰¶
　能存天地之神而成形之情哉神者物受之而不能¶
　知及其去來故聖人畏而欲存之唯欲存之神之亦¶
　存其欲存之者故莫貴焉¶
¶
賁居曰後世樂且亡况知樂之神乎釋圖澄之相¶
¶
<pb:KR1g0032_WYG_021-4b>¶
鈴音太常裴知古之聴佩聲抑猶以神迎耳¶
¶
官有六府人有五蔵五蔵肝仁肺義心禮腎智脾信也¶
肝所以仁者何肝木之精也仁者好生東方者陽也萬¶
物始生故肝象木色青而有枝葉目為之何目能出¶
泪而不能内物木亦能出枝葉不能有所内也肺所以¶
義者何肺者金之精義者斷决西方亦金成萬物也故¶
肺象金色白也鼻為之何鼻出入氣髙而有竅山亦¶
有金石累積亦有孔穴出雲布雨以潤天下雨則雲消¶
<pb:KR1g0032_WYG_021-5a>¶
鼻能出納氣也心所以為禮何心火之精也南方尊陽¶
在上卑隂在下禮有尊卑故心象火色赤而銳也人有¶
道尊天本在上故心下銳也耳為之候何耳能遍内外¶
别音語火照有似於禮上下分明腎所以智何腎者水¶
之精智者進而止無所疑惑水亦進而不惑北方水故¶
腎色黒水隂故腎雙竅為之候何竅能瀉水亦能流濡¶
脾所以信何脾者土之精也土尚任養萬物為脾之象¶
生物無所私信之至也故脾象土色黄也口為之何¶
<pb:KR1g0032_WYG_021-5b>¶
口能啖嘗舌能知味亦能出音聲吐滋液¶
　按素問五常大論平氣之不及木曰委和火曰伏明¶
　土曰卑監金曰從革水曰涸流委和之紀其蔵肝其¶
　果棗李其穀稷稻其味酸辛其色白蒼其畜犬雞其¶
　蟲毛介其聲角商其病搖動注恐從金化也少角與¶
　判商同上角與正角同上商與正商同邪傷肝也伏¶
　明之紀其蔵心其果栗桃其穀豆稻其味苦鹹其色¶
　丹其畜馬彘其蟲羽鱗其聲徵羽其病昬惑悲忘¶
<pb:KR1g0032_WYG_021-6a>¶
　從水化也少徵與少羽同上商與正商同邪傷心也¶
　卑監之紀其蔵脾其果李栗其穀豆麻其味酸甘其¶
　色蒼黄其畜牛犬其蟲倮毛其聲宫角其病留滿否¶
　塞從木化也少宫與少角同上宫與正宫同上角與¶
　正角同邪傷脾也從革之紀其蔵肺其果李杏其糓¶
　麻麥其味苦辛其色白丹其畜雞羊其蟲介羽其聲¶
　商徵其病嚏欬鼽衂從火化也少商與少徵同上商¶
　與正商同上角與正角同邪傷肺也涸流之紀其蔵¶
<pb:KR1g0032_WYG_021-6b>¶
　腎其果棗杏其穀黍稷其味甘鹹其色黅其畜彘¶
　牛其蟲鱗倮其聲羽宫其病瘻厥堅下從土化也少¶
　羽與少宫同上宫與正宫同邪傷腎也　此所論五¶
　常平氣主病也而其數與音聲通者故足以相發¶
　明矣¶
冬至陽氣應則樂均清景長極黄鍾通土灰輕而衡仰¶
夏至隂氣應則樂均濁景短極㽔賓通土灰重而衡低¶
春宫秋律百卉必凋秋宫春律萬物必勞夏宫冬律雨¶
<pb:KR1g0032_WYG_021-7a>¶
雹必降冬宫夏律雷必發聲¶
　按隋志梁武帝為四器名之為通通受聲廣九寸宣¶
　聲長九尺臨岳髙一寸二分毎通皆施三一曰¶
　英通二曰青陽通三曰朱明通四曰白蔵通因以通¶
　聲轉推月氣悉無差違而還相得中又制為十二笛¶
　以寫通聲飲古鍾玉律并周代古鍾莫不和韻又隋¶
　鄭繹更立七均曰周有七音之律漢書律歴志天地¶
　人及四時謂之七始黄鍾為天始林鍾為地始太簇¶
<pb:KR1g0032_WYG_021-7b>¶
　為人始是為三始姑洗為春㽔賓為夏南吕為秋應¶
　鍾為冬是為四時四時三始是以為七其後譯議竟¶
　寢七律亦不¶
天效以景地效以響律也天有五音所以司日地有六¶
律所以司辰¶
　按沈約宋志揚子雲曰聲生於曰律生於辰聲以情¶
　質律以和聲聲律相協而八音生聲和音諧是謂五¶
　樂日謂甲已為角乙庚為商丙辛為徵丁壬為羽戊¶
<pb:KR1g0032_WYG_021-8a>¶
　癸為宫辰謂子為黄鍾丑為大吕寅為太簇夘為夾¶
　鍾辰為姑洗已為中吕午為㽔賓未為林鍾申為夷¶
　則酉為南吕戍為無射亥為應鍾¶
　又淮南子曰甲子中吕之徵也丙子夾鍾之羽也戊¶
　子黄鍾之宫也庚子無射之商也壬子夷則之角也¶
　其說更為秘¶
風氣者禮樂之始萬物之首也物非風不能熟也風順¶
則嵗美風暴則嵗惡¶
<pb:KR1g0032_WYG_021-8b>¶
　按杜佑通典八卦之音卦各有風謂之八風一曰乾¶
　之音石其風不周二曰坎之音革其風廣莫三曰艮¶
　之音匏其風融四曰震之音竹其風明庶五曰巽之¶
　音木其風清明六曰離之音絲其風景七曰坤之音¶
　土其風凉八曰兊之音金其風閶闔¶
　又隋志毛爽等依古於三重宻屋之内以輕緹素覆¶
　律口毎其月氣至與律㝠符則飛衝素散出于外¶
　而氣應有早晚飛有多少或初入月其氣即應或¶
<pb:KR1g0032_WYG_021-9a>¶
　至中下旬間氣始應者或灰飛出三五夜而盡或終¶
　一月纔飛少許者髙祖異之以問牛對曰飛¶
　半出為和氣吹灰全出為猛氣吹不能出為衰氣¶
　和氣應者其政平猛氣應者其臣縱衰氣應者其君¶
　暴髙祖駮之曰臣縱君暴其政不平非月别而嵗有¶
　異也今十二月律於一嵗内應竝不同安得暴君縱¶
　臣若斯之甚也不能對其後毛爽著律譜云梁取¶
　玉管及宋太史尺依様制管律又飛陳亡遺失¶
<pb:KR1g0032_WYG_021-9b>¶
　隋志又云梁武帝作鍾律緯參校古夾鍾玉律更制¶
　新尺以證分豪制為四器名之為通四器絃間九尺¶
　絲數及絃長各以律本所建之月五行生王終始之¶
　音相次之理為其名義名之為通通施三轉推月¶
　氣悉無差舛又制為十二笛以寫通聲其夾鍾笛十¶
　二調以飲玉律又不差異隋初得陳氏律管十有二¶
　枚牛取此管吹而定聲然以萬物人事非五行不¶
　生不成故五音用火尺其事火重用金尺則兵用木¶
<pb:KR1g0032_WYG_021-10a>¶
　尺則喪用土尺則亂用水尺則律吕和調天下治平¶
　魏及周齊皆用土尺惟江東尺短於土長於水俗間¶
　不知者見玉作名為玉尺見鐵作名為鐡尺詔施用¶
　水尺律樂前代金石竝毁之以息物議¶
作樂制禮時五音始於上元戊辰夜半冬至北方子(戊辰)¶
(土位土為宫宫為君故作樂尚之以為始也夜半子以天時之始也)¶
中元者人氣也氣以定萬物通於四時者也¶
下元者地氣也為始萬物生育長養葢蔵之主也¶
<pb:KR1g0032_WYG_021-10b>¶
　按前漢志三統天施地化人事之紀十一月乾之初¶
　九陽氣伏於地下始著為一萬物萌動鍾於太隂故¶
　黄鍾為天綂律長九寸六月坤之初六隂氣受任於¶
　太陽繼養化柔萬物生長楙之於未令種剛强大故¶
　林鍾為地綂律長六寸正月乾之九三萬物棣通族¶
　出於寅人奉而成之故太簇為人統律長八寸象八¶
　卦宓羲氏之所以順天地通神明類萬物之情也¶
　又史記歴書昔自在古歴建正作於孟春於時氷泮¶
<pb:KR1g0032_WYG_021-11a>¶
　發蟄百草奮興秭鳺先澤物迺嵗具生於東次順四¶
　時卒于冬分時雞三號卒明撫十二節卒于丑日月¶
　成故明也明者孟也幽者㓜也幽明者雌雄也雌雄¶
　代興而順至正之統也日歸于西起明於東月歸於¶
　東起明于西正不率天又不由人則凡事易壊而難¶
　成矣王者易姓受命必慎始初改正朔易服色推本¶
　天元順承厥意¶
　又董巴議曰昔伏羲始造八卦作三畫以二十四¶
<pb:KR1g0032_WYG_021-11b>¶
　氣黄帝因之初作調歴歴代十一更年五千凡有七¶
　歴顓頊以今之孟春正月為元其時正月朔旦立春¶
　五星㑹於天歴營室也氷凍始泮蟄䖝始發雞始三¶
　號天曰作時地曰作昌人曰作樂鳥獸萬物莫不應¶
　和故顓頊聖人為歴宗　上元中元之說不可得聞¶
　故索二志以參之或得其概¶
土肥原陸饒隘狹斯生奢侈之俗也¶
　古微書巻二十一¶
