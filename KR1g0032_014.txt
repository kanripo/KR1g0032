# -*- mode: mandoku-view -*-
#+TITLE: 古微書
#+DATE: 2018-03-28 13:09:41.618659
#+PROPERTY: ID KR1g0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十四
<pb:KR1g0032_WYG_014-1a>¶
欽定四庫全書¶
　古微書卷十四¶
　　　　　　　　　　　　　明　孫㲄　編¶
　易緯¶
賁居子曰諸緯文俱佚矣惟乾坤鑿度二册猶存¶
¶
¶
故不贅錄秦燬經而易完隋錮緯而易緯完故知¶
¶
¶
易之神力遠也通卦騐雖無繕本而散見尚多他¶
¶
¶
如是類謀辨終備稽覽坤靈二圖千百之十一焉¶
¶
<pb:KR1g0032_WYG_014-1b>¶
亦曰鼎一臠羅一目于是道古¶
¶
　易通卦騐¶
¶
隂陽律厯皆祖于易氣也者物之先者也故物無¶
¶
¶
以騐則騐之氣氣無以騐則騐之風而其朕其集¶
¶
¶
幾動于卦此王者所以體天元而聖人所以法天¶
¶
¶
行必謹于卦氣也¶
¶
夫八卦氣騐常不在望以八月八日不盡八日諸卦¶
氣¶
<pb:KR1g0032_WYG_014-2a>¶
三月六月九月十二月皆不見風惟有八風以當八卦¶
八節云十一月者則乾之風漸九月坤之風漸六月艮¶
之風漸十二月巽之風漸三月¶
震東方也主春春分日青氣出直震此正氣也氣出右¶
物半死氣出左蛟龍出震氣不出則歳中少雷萬物華¶
而不實人民疾熱應在其衝¶
離南方也夏至日中赤氣出直離此正氣也氣出右萬¶
物半死氣出左赤地千里離氣不至日無光五榖不榮¶
<pb:KR1g0032_WYG_014-2b>¶
人民病目¶
立秋晡時黄氣出直坤此正氣也秋分日入酉白氣出¶
直兌此正氣也離氣見秋分則大巽氣不至則城中¶
多大風發屋揚沙禾稼盡臥¶
乾律坎之蹇則當夏雨雷¶
　按八卦之配八節其說肇此而今無全文錄其所見¶
　如在¶
八節之風謂之八風立春條風至(東北風)春分明庶風至¶
<pb:KR1g0032_WYG_014-3a>¶
(東方風)立夏清明風至(東南方風)夏至景風至(南方風)立秋凉風¶
至(西南方風)秋分閶闔風至(西方風)立冬不周風至(西北方風)冬至¶
廣莫風至(北方風)¶
冬至廣莫風至誅有罪斷大刑立春條風至赦小罪出¶
稽留春分明庶風至正封疆修田疇立夏清明風至出¶
幣帛禮諸侯夏至景風至辯大將封有功立秋凉風至¶
報土功祀四鄉秋分閶闔風至解懸垂琴瑟不張立冬¶
不周風至修宮室完邊城八風以時則隂陽合王道成¶
<pb:KR1g0032_WYG_014-3b>¶
萬物得以育生王當順八風行八政當八卦也¶
　按淮南子諸稽攝提條風之所生也通視明庶風之¶
　所生也赤奮若清明風之所生也共土景風之所生¶
　也諸比凉風之所生也皇稽閶闔風之所生也隅强¶
　不周風之所生也窮奇廣莫風之所生也諸稽等皆¶
　天神而震巽離坤兌乾坎乃其序其風名與呂覽小¶
　異¶
　又按漢志以臘明正月旦决八風風從南大旱西南¶
<pb:KR1g0032_WYG_014-4a>¶
　小旱西方有兵西北戎叔為小雨趣兵北方為中歳¶
　東北為上歳東方大水東南民有疾疫歳惡故八風¶
　各與其衝對課多者為勝多勝少乆勝亟疾勝徐¶
　天官書以正月朝占四方之風風從南方來者旱從¶
　北方來者湛東方來者為疫西方來者為兵　正月¶
　上甲風從東方來宜蠶從西方來若旦有黄雲惡¶
　抱朴子曰用兵之要雄風為急扶揺獨鹿之風大起¶
　軍中軍中必有反者風高者道遠風下者道近風不¶
<pb:KR1g0032_WYG_014-4b>¶
　鳴葉者十里鳴條揺枝百里折大枝五百里仆大木¶
　千里折大木五千里三日三夕天下盡風二日二夕¶
　天下半風一日一夕萬里風¶
春分明庶風至雷雨行桃始華立夏清明風至暑鵲鳴¶
播谷飛電見龍升天夏至景風至蟬始鳴螳蜋生鹿角¶
解木槿榮夏至小暑蝦蟆無聲立秋凉風至白露下秋¶
分摯鳥擊鳥歸立秋日腐草化為螢立冬不周風至¶
水始氷薺麥生雀入水為蛤十一月廣莫風至則蘭射¶
<pb:KR1g0032_WYG_014-5a>¶
干生鹿角解¶
　按此上準風氣以定節也風母如猪名曰孟婆打¶
　殺遇風即活風穴之山往往有見之者按開山圖霍¶
　山南獄有雲師雨虎雲師如蠶長六寸似兎雨虎如¶
　蛹長七八寸似蛭雲雨之時出在石上古人以蜥蜴¶
　求雨當是其類¶
冬至陽雲出箕如樹木之狀小寒合凍蒼陽雲出氐大¶
寒降雪黒陽雲出心立春青陽雲出房如積水雨水黄¶
<pb:KR1g0032_WYG_014-5b>¶
陽雲出亢驚蟄赤陽雲出翼春分正陽雲出張如積白¶
鵠清明白陽雲出奎榖雨大陽雲出張如車葢立夏當¶
陽雲出觜赤如硃小滿上陽雲出七星芒種長陽雲出¶
斗維夏至少隂雲如水波萃萃小暑雲五色出大暑陰¶
雲出南赤北蒼立秋濁隂雲出如赤繒處暑赤隂雲出¶
南黄北蒼白露黄隂雲出觜秋分白隂雲出參寒露正¶
隂雲出如冠纓霜降大隂雲出上如羊下如磻石立冬¶
隂雲出而黑大雪降隂雲出而分冬至日謹見雲送¶
<pb:KR1g0032_WYG_014-6a>¶
迎從其鄉來歳美民和¶
冬至之日見雲送迎從其下嚮來歳大美人民和不疾¶
疫無雲送迎徳薄歳惡故其雲赤者旱黑者水白者兵¶
黄者有土功諸從日氣送迎其徵也¶
　按古者以靈臺候雲物凡分至啓閉必書雲色其占¶
　審矣而雲狀不齊名氣紛異吕覽曰至亂之化其雲¶
　狀有若犬若馬若白鵠若衆車有其狀若人蒼衣赤¶
　首不動其名曰天衡有其狀若懸釡而赤其名曰雲¶
<pb:KR1g0032_WYG_014-6b>¶
　旍有其狀若衆馬以鬭其名曰滑馬有其狀若衆植¶
　華以長黄上白下其名蚩尤之旍故漢志天文僃言¶
　雲氣其說葢本于墨子陳平范增皆有其書名望氣¶
　經而唐邵鄂衍之為賦兹不具錄惟晉志數語與望¶
　氣經小異今刺取之其畧曰凡海旁蜄氣象樓臺廣¶
　野氣成宮闕北夷之氣如牛羊羣畜穹廬南夷之氣¶
　類舟舡幡旗自華以南氣下黑上赤嵩髙三河之郊¶
　氣正赤恒山之北氣青勃碣海岱之間氣皆正黒江¶
<pb:KR1g0032_WYG_014-7a>¶
　淮之間氣皆白東海氣如員簦附漢河水氣如引布¶
　江漢氣勁如杼濟水氣如黑㹠渭水氣如狼白尾淮¶
　南氣如白羊少室氣如白兎青尾恒山氣如黑牛青¶
　尾東夷氣如樹西夷氣如室屋南夷氣如闍臺或¶
　舟舡陣雲如立垣杼軸雲類軸摶兩端兌杓雲如繩¶
　居前車竟天其半半天其蛪者類闕旗故鉤雲句曲¶
　諸此雲見以五色占而澤摶宻其見動人及有兵必¶
　起合鬭其直雲氣如三疋帛廣前銳後大軍行氣也¶
<pb:KR1g0032_WYG_014-7b>¶
　韓雲如布趙雲如牛楚雲如日宋雲如車魯雲如馬¶
　衞雲如犬周雲如車輪秦雲如行人魏雲如䑕鄭雲¶
　如絳衣越雲如龍蜀雲如囷車氣乍高乍下徃徃而¶
　聚騎氣卑而布卒氣摶前卑後高者疾前方而高後¶
　銳而卑者却其氣平者其行徐前高後卑者不立而¶
　返校騎之氣正蒼黑長數百丈遊兵之氣如彗掃一¶
　云長數百丈無根本喜氣上黄下赤怒氣上下赤憂¶
　氣上下黑土功氣黄白徒氣白讀此可以槩窺古人¶
<pb:KR1g0032_WYG_014-8a>¶
　氣之學矣¶
冬至之前五日商賈不行兵甲伏匿人主與羣臣左右¶
從東爾五日以五日一也¶
冬至之始人主與羣臣左右縱樂五日天下之衆亦家¶
家縱樂五日為迎日至之禮¶
冬至人主不出宮寢兵從樂五日擊黄鐘之磬公卿大¶
夫列士之意得則陰陽之晷如度數夏至之日如冬至¶
之禮¶
<pb:KR1g0032_WYG_014-8b>¶
冬至之日立八神樹八尺之表日中視其晷晷如度者¶
其歳美人民和順晷不如度者則歳惡人民多譌言政¶
令為之不平晷進則水晷退則旱進一尺則日食退一¶
尺則月食月食則正臣下之行日食則正人主之道¶
日冬至人主致八能之士或調黄鍾或調六律或調五¶
聲或調五行或調律厯或調隂陽政徳所行八能以僃¶
人主乃縱八能之士擊黄鍾之鐘人敬稱善言以相之¶
(所謂金奏也)乃權水輕重稱黄鍾之重擊黄鍾之磬公卿大¶
<pb:KR1g0032_WYG_014-9a>¶
夫列士以徳賀于人主乃使八能之士擊黄鍾之皷皷¶
用馬革員徑八尺一寸皷黄鍾之瑟瑟用槐木長八尺¶
吹黄鍾之律間音以笙長四尺一寸一分黄鍾之音得¶
賔之律應夏日至如冬日至之禮舞八樂(雲門五英六莖大卷)¶
(韶夏護武也)黄鍾之音調則賔之律應磬聲和則林鍾之¶
律應此謂冬日至成天文夏日至成地理(鄭注云三光之謂天文)¶
(運行照天下冬至而數訖於是時也祭而成之所以報也)皷用黄牛皮員徑五尺七¶
寸琴用桑木長五尺七寸間音以簫長尺四寸(注此律必以九)¶
<pb:KR1g0032_WYG_014-9b>¶
(與十者天地數終焉又云簫管形象鳥翌鳥為火火成數七生數二二七一十四簫之長由此)¶
夏至人主從八能之士(謂選於天下人衆之中取其習曉者而使之)先使作¶
樂五日(謂日至之前豫前五日令八能之士習作其樂)或調黄鍾(縣黄鍾於子以大小之差)¶
(展其聲)或調六律(六律管陽也又有六呂為之合管有長短吹之以調樂器之聲)或調五¶
音(金為鐘革為皷石為磬竹為管絲為皆有聲變舒疾也匏也木也土也不言調者聲少變故不調)或¶
調五聲(宫商角徵羽聲殺緩急與神靈之氣通人君聽之可以察己之得失而知羣臣賢否)或¶
調五行(謂五英)或調律歴(謂六莖)或調隂陽(謂雲門咸池)或調正¶
徳所行(謂之大韶大夏大護大武)¶
<pb:KR1g0032_WYG_014-10a>¶
人主冬至日縱八能之士擊黄鍾之宮則人主敬善公¶
卿大夫誠信¶
冬至隂氣去陽氣來(又)大隂奮于上青陽萌于下¶
　按後漢禮儀志日冬至夏至隂陽晷景長短之極微¶
　氣之所生也故使八能之士八人或吹黄鍾之律間¶
　以竽或撞黄鍾之鐘或度晷景權水輕重水一升冬¶
　重十三兩或擊黄鍾之磬或皷黄鍾之瑟軫閒九尺¶
　二十五宮處于中左右為商徵角羽或擊黄鍾之¶
<pb:KR1g0032_WYG_014-10b>¶
　皷先之三日太史謁之至日夏時四孟冬則四仲其¶
　氣至焉先氣至五刻太史令與八能之士即坐于端¶
　門左塾大予具樂器夏赤冬黑列前殿之前西上鍾¶
　為端守宮設席于器南北面東上正徳席皷南西面¶
　令晷儀東北三刻中黄門持兵引太史令八能之士¶
　入自端門就位二刻侍中尚書御史謁者皆陛一刻¶
　乗輿親御臨軒安體靜居以聽之太史令前當軒溜¶
　北面跪舉手曰八能之士以僃請行事制曰可太史¶
<pb:KR1g0032_WYG_014-11a>¶
　令稽首曰諾起立少退顧令正徳曰可行事正徳曰¶
　諾皆旋復位正徳立命八能士曰以次行事閒音以¶
　竿八能曰諾五音各三十為闋正徳曰合五音律先¶
　唱五音並作二十五闋皆音以竿訖正徳曰八能士¶
　各言事八能士各書板言事文曰臣某言今月若干¶
　日甲乙日冬至黄鍾之音調君道得孝道褒商臣角¶
　民徵事羽物各一板否則召太史令各板書封以皂¶
　囊送西陛跪授尚書施當軒北面稽首拜上封事尚¶
<pb:KR1g0032_WYG_014-11b>¶
　書授侍中常侍迎受報聞以小黄門幡麾節度太史¶
　令前曰禮畢制曰可太史令前稽首曰諾太史命八¶
　能士詣太官受賜陛者以次罷日夏至禮亦如之¶
　又按律厯志天子常以日冬夏至御前殿合八能之¶
　士陳八音聽樂均度晷景鍾律權土灰攷隂陽冬¶
　至陽氣應則樂均清景長極黄鍾通土灰輕而衡仰¶
　夏至隂氣應則樂均濁景短極賔通土灰重而衡¶
　低進退於先後五日之中八能各以狀聞太史封¶
<pb:KR1g0032_WYG_014-12a>¶
　上效則和否則占候氣之法為室三重戸閉塗釁必¶
　周密布緹縵室中以木為案每律各一内庫外高從¶
　其方位加律其上以葭莩灰抑其内端案厯而之¶
　氣至者灰去其為氣所動者其灰散人及風所動者¶
　其灰聚殿中用玉律十二惟二至乃靈臺用竹¶
　律六十日如其厯¶
¶
賁居曰讀此可以知先王體乾法天致謹于陽事¶
¶
¶
矣一陽之後夜半子時天心無改萬物終而復始¶
¶
<pb:KR1g0032_WYG_014-12b>¶
死而復生葢其愼哉故曰復其見天地之心¶
¶
正旦五更人整衣冠於家庭中爆竹貼畫鷄子或鏤五¶
色土於戸上祥不壓也¶
立春元日萬民鬭鷄鳴皆翹首結帶正衣裳¶
驚蟄大壯初九桃始華不華倉庫多火　荔挺不出則¶
其國多火灾¶
虹不時見女謁亂公虹者隂陽交接之氣陽唱隂和之¶
象今即不見似君心在房内不修外事廢亂失義夫人¶
<pb:KR1g0032_WYG_014-13a>¶
淫恣而不敢制故曰女謁亂公¶
鹿者隂中獸也貴臣之象應隂解角夏至大陽始屈隂¶
氣始升隂陽相向君臣之象也失節不解臣不承君貴¶
臣作姦¶
立夏景風至而龍昇天¶
鵲者陽鳥先物而動先事而應見於未風之象大寒之¶
日鵲始巢今失節不巢癸氣不通故言春不東風也大¶
雪魚負氷魚上近氷也¶
<pb:KR1g0032_WYG_014-13b>¶
立春雨水降條風至雉雊雞乳氷解正月中猛風至¶
　立春雨水鶬鷃鳴立夏清風至而鶴鳴立秋虎始嘯¶
　冬至鶡鴠不鳴¶
夏至小暑百勞鳴反舌鳥也能反覆其舌隨百鳥之音¶
垢上九候蟬始鳴不鳴國多妖言蟬應期鳴舌語之聚¶
今失節不鳴鳴則失時多妖言　螳螂摶蟬之蟲乘寒¶
而殺物自蔽而有所前捕摶之象也蟋蟀之蟲隨隂¶
迎陽居壁向外趣婦女織績女工之衆今失節不居壁¶
<pb:KR1g0032_WYG_014-14a>¶
象女工不成有淫佚之行因夜為姦故為門尸夜開門¶
戸人之所由出入今夜不閉明非也¶
又曰條風至而楊柳津景風至而摶勞鳴蝦蟆無聲凉¶
風至而鶴鳴閶闔風至而蜻蛚吟日至而泉躍¶
　按呂不韋月令自東風解凍至水澤腹堅後魏始入¶
　厯為七十二其所載與夏小正淮南時則訓管子¶
　與汲冢書互有出入及閱楊升菴所引王氷注素問¶
　亦引呂氏月令七十二與今厯中所載不同如桃¶
<pb:KR1g0032_WYG_014-14b>¶
　始華為小桃華雷乃發聲下有芍藥榮田䑕化為鴽¶
　下有牡丹華王生作赤箭生苦菜秀作吳葵華麥¶
　秋至作小暑至半夏生下有木槿榮蟄蟲坯戸下有¶
　景天華可考古今節之異¶
　古微書卷十四¶
