# -*- mode: mandoku-view -*-
#+TITLE: 古微書
#+DATE: 2018-03-28 13:09:41.622816
#+PROPERTY: ID KR1g0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十五
<pb:KR1g0032_WYG_015-1a>¶
欽定四庫全書¶
　古微書卷十五¶
　　　　　　　　　　　　　明　孫㲄　編¶
　易通卦騐¶
古今厯法載載晷影之數交有參差考之通卦騐¶
¶
¶
更為悉僃此其完間也¶
¶
冬至晷長一丈三尺當至不至則旱多温病未當至而¶
至則多病逆心痛應在夏至¶
<pb:KR1g0032_WYG_015-1b>¶
小寒晷長一丈一尺四分當至不至先小旱後小水丈¶
夫多病喉痺未當至而至多病身熱來年麻不為¶
大寒晷長一丈一尺八分當至不至則先大旱後大水¶
麥不成病厥逆未當至而至多病上氣嗌腫¶
立春晷長一丈一寸六分當至不至兵起麥不成民疲¶
瘵未當至而至多病熛疾疫¶
雨水晷長九尺一寸六分當至不至早麥不成多病心¶
痛未當至而至多病¶
<pb:KR1g0032_WYG_015-2a>¶
驚蟄晷長八尺二寸當至不至則霧稚禾不成老人多¶
病嚏未當至而至多病癰疽脛腫¶
春分晷長七尺二寸四分當至不至先旱後水歳惡米¶
不成多病耳痒¶
清明晷長六尺二寸八分當至不至菽豆不熟多病嚏¶
振寒洞泄未當至而至多温病死¶
榖雨晷長五尺三寸六分當至不至水物雜稻等不熟¶
多病疾瘧振寒霍亂未當至而至老人多病氣腫¶
<pb:KR1g0032_WYG_015-2b>¶
立夏晷長四尺三寸六分當至不至旱五榖傷牛畜疾¶
未當至而至多病頭痛腫嗌喉痺¶
小滿晷長三尺四寸當至不至凶言有大䘮先水後旱¶
多病筋急痺痛未當至而至多病熛嗌腫¶
芒種晷長二尺四寸四分當至不至凶言國有狂令未¶
當至而至多病厥頭痛¶
夏至晷長一尺四寸八分當至不至國有大殃旱隂陽¶
並傷草木下落有大寒未當至而至病睂腫¶
<pb:KR1g0032_WYG_015-3a>¶
小暑晷長二尺四寸四分當至不至前小水後小旱有¶
兵多病泄注腹痛未當至而至多病腫¶
大暑晷長三尺四寸當至不至外兵作來年饑多病筋¶
痺胸痛未當至而至多病脛痛惡氣¶
立秋晷長四尺三寸六分當至不至風為災來年黍¶
不熟未當至而至多病咳上氣咽腫¶
處暑晷長五尺二寸三分當至不至國多浮令兵起來¶
年麥不熟未當至而至多病脹耳熱不出行¶
<pb:KR1g0032_WYG_015-3b>¶
白露晷長六尺二寸八分當至不至多病痤疽泄未當¶
至而至多病水腹閉疝瘕¶
秋分晷長七尺二寸四分當至不至草木復榮多病温¶
悲心痛未當至而至多病胸鬲痛¶
寒露晷長八尺二寸當至不至來年榖不成六畜鳥獸¶
被殃多病疝瘕腰痛未當至而至多病痰熱中¶
霜降晷長九尺一寸六分當至不至萬物大耗來年多¶
大風人病痛未當至而至多病胸脇支滿¶
<pb:KR1g0032_WYG_015-4a>¶
立冬晷長一丈一寸二分當至不至地氣不藏來年立¶
夏反寒早旱晚水萬物不成未當至而至多病臂掌痛¶
小雪晷長一丈一尺八分當至不至來年蠶麥不成多¶
病脚腕痛未當至而至亦為肘腋痛應在小暑¶
大雪晷長一丈二尺四分當至不至温氣泄夏蝗蟲生¶
大水多病少氣五疽水腫未當至而至多病癰疽痛應¶
在芒種¶
　按此緯以晷影病厄通於内經五運六氣矣謹刺¶
<pb:KR1g0032_WYG_015-4b>¶
　其要¶
　素問天元紀夫變化之為用也在天為在人為道¶
　在地為化化生五味道生智生神神在天為風在¶
　地為木在天為在地為火在天為濕在地為土在¶
　天為燥在地為金在天為寒在地為水¶
　應天為天符者六微㫖大論曰木運之歳上見厥隂¶
　(丁巳丁亥)火運之歳上見少陽(戊寅戊申)少隂(戊子戊午)土運之歳¶
　上見太隂(己丑己未)金運之歳上見陽明(乙卯乙酉)水運之歳¶
<pb:KR1g0032_WYG_015-5a>¶
　上見太陽(丙辰丙戌)葢司天與運氣相符故為天符也¶
　又六元正紀大論曰戊子戊午太徵上臨少隂戊寅¶
　戊申太徵上臨少陽丙辰丙戌太羽上臨太陽如是¶
　者三丁巳丁亥少角上臨厥隂乙卯乙酉少商上臨¶
　陽明己丑己未少宮上臨太隂如是者三甲辰甲戌¶
　太宮下加太隂壬寅壬申太角下加厥隂庚子庚午¶
　太商下加陽明如是者三癸巳癸亥少徵下加少陽¶
　辛丑辛未少羽下加大陽癸卯癸酉少徵下加少隂¶
<pb:KR1g0032_WYG_015-5b>¶
　如是者三為天符也承歳為歳直者當年十干建運¶
　與年辰十二律五行相會如木運臨卯火運臨午金¶
　運臨酉水運臨子所謂歳會氣之平也三合為治者¶
　火運之歳上見少隂年辰臨午即戊午歳也土運之¶
　歳上見太隂年辰臨丑未即己丑己未歳也金運之¶
　歳上見陽明年辰臨酉即乙酉歳也此三者天氣運¶
　氣與年辰俱會故為三合也　帝問三隂三陽合之¶
　奈何鬼臾區曰子午之歳上見少隂丑未之歳上見¶
<pb:KR1g0032_WYG_015-6a>¶
　太隂寅申之歳上見少陽卯酉之歳上見陽明辰戌¶
　之歳上見太陽己亥之歳上見厥隂少隂所謂標也¶
　厥隂所謂終也厥隂之上風氣主之少隂之上氣¶
　主之太隂之上濕氣主之少陽之上相火主之陽明¶
　之上燥氣主之太陽之上寒氣主之所謂本也是為¶
　六元¶
　六微㫖篇又曰天氣始於甲地氣始於子子甲相合¶
　命曰歳立甲子之歳初之氣天數始於水下一刻終¶
<pb:KR1g0032_WYG_015-6b>¶
　于八十七刻半二之氣始于八十七刻六分終于七¶
　十五刻三之氣始于七十六刻終于六十二刻半四¶
　之氣始于六十二刻六分終于五十刻五之氣始于¶
　五十一刻終于三十七刻半六之氣始于三十七刻¶
　六分終于二十五刻所謂初六天之數也乙丑歳初¶
　之氣天數始于二十六刻終于一十二刻半二之氣¶
　始于一十二刻六分終於水下百刻三之氣始於一¶
　刻終于八十七刻半四之氣始於八十七刻六分終¶
<pb:KR1g0032_WYG_015-7a>¶
　於七十五刻五之氣始於七十六刻終於六十二刻¶
　半六之氣始於六十二刻六分終於五十刻所謂六¶
　二天之數也丙寅歳初之氣天數始於五十一刻終¶
　於三十七刻半二之氣始於三十七刻六分終於二¶
　十五刻三之氣始於二十六刻終於一十二刻半四¶
　之氣始於一十二刻六分終於水下百刻五之氣始¶
　於一刻終於八十七刻半六之氣始於八十七刻六¶
　分終於七十五刻所謂六三天之數也丁卯歳初之¶
<pb:KR1g0032_WYG_015-7b>¶
　氣天數始於七十六刻終於六十二刻半二之氣始¶
　於六十二刻六分終於五十刻三之氣始於五十一¶
　刻終於三十七刻半四之氣始於三十七刻六分終¶
　於二十五刻五之氣始於二十六刻終於一十二刻¶
　半六之氣始於一十二刻六分終于水下百刻所謂¶
　六四天之數也次戊辰歳初之氣復始於一刻常如¶
　是無已周而復始帝曰願聞其歳岐伯曰日行一¶
　周天氣始於一刻日行再周天氣始於二十六刻日¶
<pb:KR1g0032_WYG_015-8a>¶
　行三周天氣始于五十一刻日行四周天氣始于七¶
　十六刻日行五周天氣復始于一刻所謂一紀也是¶
　故寅午戌歳氣會同未亥歳氣會同辰申子歳氣¶
　會同己酉丑歳氣會同終而復始¶
　氣交變論帝曰歳有胎孕不育何氣使然岐伯曰六¶
　氣五類相勝制也厥隂司天毛蟲靜羽蟲育介蟲不¶
　成在泉毛蟲育倮蟲耗羽蟲不育少隂司天羽毛靜¶
　介蟲育毛蟲不成在泉羽蟲育介蟲耗不育太隂司¶
<pb:KR1g0032_WYG_015-8b>¶
　天倮蟲靜鱗蟲育羽蟲不成在泉倮蟲育鱗蟲不成¶
　少陽司天羽蟲靜毛蟲育倮蟲不成在泉羽蟲育介¶
　蟲耗毛蟲不育陽明司天介蟲靜羽蟲育介蟲不成¶
　在泉介蟲育毛蟲耗羽蟲不成太陽司天鱗蟲靜倮¶
　蟲育在泉鱗蟲耗倮蟲不育¶
　易坤靈圖¶
¶
此或配乾鑿度而名篇¶
¶
天地成位君臣道生粤有天皇　天皇氏之先與乾曜¶
<pb:KR1g0032_WYG_015-9a>¶
合元君有五期輔有三名(宋均注君之用事五行更王者亦有五期三輔公卿大夫)¶
(也)地皇出於熊耳龍門之嶽人皇出於刑馬山提地之¶
國¶
遂皇始出握機矩是法北斗而成七政表計㝠圖其刻¶
曰蒼渠通靈(矩法也言遂皇持斗機運轉之法指天以施政教)蒼牙通靈昌之¶
成運孔演命明道經(㝠時無書刻石而謂之其文曰蒼牙渠肩之人能通神靈之意蒼牙)¶
(則伏羲也昌則文王也孔則孔子也)¶
伏羲方牙精作易無書以畫事此畫之始¶
<pb:KR1g0032_WYG_015-9b>¶
伏羲立九部而民易理葢九州之始也¶
堯母崩去(一作其母萌也)雲入戸蛟龍守門(慶都為天皇之女天帝以雲)¶
(覆御之)故曰時乗六龍以御天也¶
堯之精陽萬物莫不從者帝必有洪水之災天生聖人¶
使救之故言乃綂天也挕天之業使之理也至徳之萌¶
日月若連璧五星若編珠　堯以甲子天元為推術甲¶
子為蔀首起十月之朔¶
　按厯術甲子篇天元之始於十一月甲子夜半朔旦¶
<pb:KR1g0032_WYG_015-10a>¶
　冬至日月若連珠俱起牽牛之初歳雄在閼逢雌在¶
　挕提格月雄在畢雌在訾訾則娵訾之宿日雄在甲¶
　雌在子在子是陽氣支干之首也今太乙家筭數起¶
　天開甲子大率祖於堯之厯云¶
徳合天地在正不在私曰帝帝者天號也徳配天地不¶
私公位稱之曰帝天子者繼天治物改正一綂各得其¶
宜父天母地以養生人至尊之號也大君者君人之盛¶
也¶
<pb:KR1g0032_WYG_015-10b>¶
易之帝乙為成湯書之帝乙六世王天之錫命疏可同¶
名¶
　其說出乾鑿度已錄于中篇¶
聖人受命瑞應先於河瑞應之至聖人殺龍龍不可殺¶
皆感氣君子得衆之助瑞應先見於陸瑞應之至君子¶
發虵蛇不如龍陸不如河¶
¶
賁居曰按聖人龍見君子蛇見龍見必于河蛇見¶
¶
¶
必于洛其說已備于乾鑿度矣隂符經曰天發殺¶
¶
<pb:KR1g0032_WYG_015-11a>¶
¶
機龍蛇走陸吾安知龍蛟之不為孽也漢髙帝斬¶
¶
¶
蛇不害為聖人宋文帝見龍未必為君子後世亦¶
¶
¶
孰從而審之¶
¶
三王之郊一用夏正各郊所感帝¶
¶
賁居曰感生帝之說起于鄭殆祖此緯也而後¶
¶
¶
代用之六季南北朝遂妄引圖䜟五徳之運各祀¶
¶
¶
太微感生帝可發盧胡¶
¶
正其本萬事理差之毫謬以千里故君子必謹其始¶
<pb:KR1g0032_WYG_015-11b>¶
孔子曰雷之始發大壯始君弱臣强從解起¶
古語曰一夫兩心拔刺不深又曰躓馬破車惡婦破家¶
　鸝必匹飛鵙必单栖¶
五帝東方木色蒼七十二日南方火色赤七十二日中¶
央土色黄七十二日西方金色白七十二日北方水色¶
黒七十二日¶
　按運氣全書太古占天望氣定位之始見黅天之氣¶
　横於甲已方為土運素天之氣横於乙庚方為金運¶
<pb:KR1g0032_WYG_015-12a>¶
　天之氣横於丙辛方為水運蒼天之氣横於丁壬¶
　方為木運丹天之氣横於戊癸方為火運又地之六¶
　位則分主於四時天之五運亦相生而終歳度每十¶
　歳一周天每運各主七十二日零五刻總三百六十¶
　五日二十五刻共成一歳其起五音者葢將一歳中¶
　大運為主上下因之而名太少五音也若當年是木¶
　合自大角而下生之故曰初正大角木生少徴火少¶
　徴火生太宫土太宮土生少商金少商金生太羽水¶
<pb:KR1g0032_WYG_015-12b>¶
　則為終亦以太過不及隨之也¶
　易稽覽圖¶
¶
此亦主節徴應倚卦立言¶
¶
太平時隂陽和風雨咸同海内不偏地有險易故風有¶
遲疾雖太平之政猶有不能均同也唯平均乃不鳴條¶
降隂為雨降隂之雨潤而破塊¶
隂陽和合為電輝輝也其光長¶
桐枝濡毳而又空中難成易傷須成器而後華¶
<pb:KR1g0032_WYG_015-13a>¶
夏至後三十日極温夏至景風至蟬始鳴螳蜋生¶
冬至後三十日極寒¶
易通綂圖¶
春行東方青道曰東陸夏月日行東南赤道曰南陸日¶
行西方白道曰西陸日行東北方黑道曰北陸¶
<pb:KR1g0032_WYG_015-13b>¶
　古微書卷十五¶
