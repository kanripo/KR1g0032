# -*- mode: mandoku-view -*-
#+TITLE: 古微書
#+DATE: 2018-03-30 13:56:41.089198
#+PROPERTY: ID KR1g0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二十二
<pb:KR1g0032_WYG_022-1a>¶
欽定四庫全書¶
　古微書卷二十二¶
　　　　　　　　　　　　　明　孫㲄　編¶
　樂稽耀嘉¶
不必耑述樂事但於天地人物各挹其光大而媺¶
¶
¶
淑者以為禮義立標故其稱如是然以視諸緯益¶
¶
¶
竄匿矣¶
¶
夏以十三月為正息卦受泰物之始其色尚黒以寅為¶
朔殷以十二月為正息卦受臨物之芽其色尚白以雞¶
<pb:KR1g0032_WYG_022-1b>¶
鳴為朔周以十一月為正息卦受復物之萌其色尚赤¶
以夜半為朔¶
　按前漢志三代各居一綂黄鍾子為天正林鍾未之¶
　衝丑為地正太簇夤為人正天綂之正始生於子半¶
　日萌色赤地綂受之於丑初日肇化而黄至丑半日¶
　牙化而白人統受之於夤初日孽成而黒至夤半日¶
　生成而青天施復於子地化自丑畢於辰人生自夤¶
<pb:KR1g0032_WYG_022-2a>¶
　成於申故歴數三統天以甲子地以甲辰人以甲申¶
　孟仲季迭用事為統首三微之統既著而五行自青¶
　始¶
角致發明身仁徵致焦明身禮商致鷫鸘身義羽致鳳¶
凰身智宫致幽昌身信¶
鎮星不逆行則鳳凰至　焦明至為雨備(焦明水鳥)國安其¶
主好文則鳳凰來翔¶
　按拾遺記旃塗國獻鳳雛載以瑤華之車飾以五色¶
　之玉駕以赤𧰼至於京師育於靈禽之苑飲以瓊漿¶
<pb:KR1g0032_WYG_022-2b>¶
　飴以雲實鳳初至之時毛色文彩彪發及成王封太¶
　山禪社首之後文彩炳耀成王崩冲飛而去孔子相¶
　魯之時有神鳳遊集至哀公之末不復來翔故云鳳¶
　鳥不至可為悲矣¶
　草木子云西有頒雀東有諌珂北有定甲南錦駝鵕¶
　䴊飛光而映天緩雞曳彩而駢羅皆竊鳳形而似者¶
　也¶
<pb:KR1g0032_WYG_022-3a>¶
鱗蟲三百六十龍為之長羽蟲三百六十鳳為之長毛¶
蟲三百六十麟為之長介蟲三百六十龜為之長倮蟲¶
三百六十聖人為之長¶
　按周禮梓人為筍簴天下之大獸五脂者膏者臝者¶
　羽者鱗者宗廟之事脂者膏者以為牲臝者羽者鱗¶
　者以為筍簴外骨内骨卻行仄行連行紆行以脰鳴¶
　者以注鳴者以旁鳴者以翼鳴者以股鳴者以胸鳴¶
　者謂之小蟲之屬以為雕琢厚脣弇口出目短耳大¶
　胸燿後大體短脰若是者謂之臝屬恒有力而不能¶
<pb:KR1g0032_WYG_022-3b>¶
　走其聲大而宏有力而不能走則於任重冝聲大而¶
　宏則於鍾宜若是者以為鍾簴是故擊其所縣而由¶
　其簴鳴銳喙决吻數目顅脰小體騫腹若是者謂之¶
　羽屬恒無力而輕其聲清&KR0045;而逺聞無力而輕則於¶
　任輕宜其聲清&KR0045;而逺聞於磬宜若是者以為磬簴¶
　故擊其所縣而由其簴鳴小首而長&KR0366;身而鴻若是¶
　者謂之鱗屬以為筍凡攖閷授簭之類必深其爪出¶
<pb:KR1g0032_WYG_022-4a>¶
　其目作其鱗之而則於眂必撥爾而怒茍撥爾而怒¶
　則於任重宜且其匪色必似鳴矣爪不深目不出鱗¶
　之而不作則必頺如委矣苟頺爾如委則加任焉則¶
　必如將廢措其匪色必似不鳴矣¶
¶
古人凡制一器必取象于百物其于樂器尤謹也¶
¶
¶
觀筍簴之𧰼可以知鱗介飛動皆闗音樂矣¶
¶
君臣之義生於金父子之仁生於木兄弟之序生於火¶
　夫婦之别生於水朋友之信生於土¶
　按白虎通五行所以更王何以其轉相生故有終始¶
<pb:KR1g0032_WYG_022-4b>¶
　也五行所以相害者天地之性衆勝寡故水勝火也¶
　精勝堅故火勝金剛勝柔故金勝木専勝散故木勝¶
　土實勝虚故土勝水也火陽君之𧰼也水隂臣之義¶
　也木生火所以還燒其母何曰金勝木火欲為术害¶
　金金者堅强難消故毋以遜體助火燒金此自欲成¶
　子之義又陽道不相離故為兩盛火死子乃繼之五¶
　行之性火熱水寒有温水無寒火何明臣可以為君¶
<pb:KR1g0032_WYG_022-5a>¶
　君不可更為臣五行常在火乍亡何火太陽精微人¶
　君之象象尊常蔵猶天子居九重之内臣下衛之也¶
　木所以浮金所以沈何子生於母之義肝所以沈肺¶
　所以浮何有知者尊其母也子不肯禪何法法四時¶
　火不興土而興金也父死子繼何法法木終火王也¶
　兄弟之何法法夏之承春也善善及子孫何法法春¶
　生待夏復長也惡惡止其身何法法秋煞不待冬也¶
　主幼臣攝政何法法土用事於季孟之間也子之復¶
　讐何法法土勝水水勝火也子順父臣順君妻順夫¶
<pb:KR1g0032_WYG_022-5b>¶
　何法法地順天也男不離父母何法法火不離木也¶
　女離父母何法法水流去金也娶妻親迎何法法日¶
　入陽下隂也君讓臣何法法月三十日名其功也臣¶
　法君何法法金正木也子諌父何法法火揉直木也¶
　臣諌君不從則去何法法水潤下達於上也君子逺¶
　子近孫何法法木逺火近土也親屬臣諌不相去何¶
　法法木木枝葉不相離也父為子𨼆何法法木之蔵¶
<pb:KR1g0032_WYG_022-6a>¶
　火也子為父𨼆何法法水逃金也朋友何法法水合¶
　流相承也父母生子養長子何法法水生木長大也¶
　子養父母何法法夏養長木此火養母也不以父命¶
　廢主命何法法金不畏土而畏火也不娶同姓何法¶
　法五行異類乃相生也子喪父命何法法木不見水¶
　則憔悴也¶
¶
自古以五倫配五行其纎刻深著未有若此亦見¶
¶
¶
漢儒窮理之微出于緯書者不為不多¶
¶
仁者有惻𨼆之心本生於木仁生于木故惻𨼆出於自¶
<pb:KR1g0032_WYG_022-6b>¶
然也¶
¶
此下當有義禮智三叚今無可考¶
¶
徳𧰼天地為帝仁義所生為王¶
禹將受位天意大變迅風靡木雷雨晝㝠以明將去虞¶
而適夏也¶
武王承命興師誅于商萬國咸喜軍渡盟津前歌後舞¶
克殷之後民乃大安家給人足酌酒鬱搖(鬱搖喜悅也)¶
<pb:KR1g0032_WYG_022-7a>¶
召公贒者也明不能與聖人分職常戰慄恐懼故舍於¶
樹下而聴斷馬勞身苦體然後乃與聖人齊是周南無¶
美而召南之有¶
狄人與衛戰桓公不救於其敗也然後救之¶
¶
賁居曰此四段錯引三代盛事皆闗於風始者禹¶
¶
¶
將禪位即竹書及伏傳大唐之歌慶雲爛兮二篇¶
¶
¶
也武王克殷正述大武之六成本于民情大恱也¶
¶
¶
召公聴斷則謂二南分陜之義所以先周次召也¶
¶
<pb:KR1g0032_WYG_022-7b>¶
桓公救衛楚丘諸什所自賦與故𨚍鄘衛以次二¶
¶
¶
南也當時必有全文而今不覩矣¶
¶
五音非宫不調五味非甘不和¶
顔回尚三教變虞夏¶
　按白虎通三正之有失故立三教以相指授夏人之¶
　王教以忠其失野救野之失莫如敬殷人之王教以¶
　敬其失&KR0017;救&KR0017;之失莫如文周人之王教以文其失¶
　薄救薄之失莫如忠繼周尚黒制與夏同三者如順¶
<pb:KR1g0032_WYG_022-8a>¶
　連環周則復始窮則反本其說云忠形於悃誠故失¶
　野敬形于祭祀故失鬼文形於飾貎故失薄夏后氏¶
　教以忠故先明器以奪孝子之心也殷教以敬故先¶
　祭器敬之至也周人教以文故兼用之周人意至文¶
　也¶
東方春其音角樂當宫於夾鍾餘方各以其中律為宫¶
　此五音六律十二管環相為宫之說已偹於京房律¶
　術矣又有云上生下生之别者按禮記疏引鄭𤣥注¶
　云其相生則以隂陽六體為黄鍾初九也下生林鍾¶
<pb:KR1g0032_WYG_022-8b>¶
　之初六林鍾又上生大蔟之初九太簇又下生南吕¶
　之六二南吕又上生姑洗之九三姑洗又下生應鍾¶
　之六三應鍾又上生㽔賔之九四蕤賔又上生大吕¶
　之六四大吕又下生夷則之九五夷則又上生夾鍾¶
　之六五夾鍾又下生無射之上九無射又上生中吕¶
　之上六同位者象夫妻異位者象母子所謂律娶妻¶
　而吕生子也黄鍾長九寸其實一龠下生者三分去¶
<pb:KR1g0032_WYG_022-9a>¶
　一上生者三分益一五下六上乃一終矣孔穎達釋¶
　之云同位者則黄鍾之初九下生林鍾之初六同是¶
　初位故為夫婦異位者謂林鍾上生太蔟林鍾是初¶
　位太蔟是二位故吕生子也五下六上者謂林鍾夷¶
　則南吕無射應鍾皆被子午已東之管三分減一而¶
　下生之大吕太蔟夾鍾姑洗中吕㽔賔皆被子午已¶
　西之管三分益一而上生之子午皆屬上生應云七¶
　上而云六上者以黄鍾物莫之先似無所秉生故不¶
　數黄鍾也¶
<pb:KR1g0032_WYG_022-9b>¶
　其&KR0049;氣法按蔡邕月令章句云以法為室三重户閉¶
　塗釁必周宻布緹縵室中以木為按毎律各一按内¶
　庳外高從其方位加律其上以葭&KR0069;實其端其月氣¶
　至則&KR0069;飛而管通孔釋之云以十二律布十二辰邪¶
　埋地下入地處庳出地處髙故云内庳外高黄鍾之¶
　管埋於子位上頭向南諸管依方可知熊氏云吹灰¶
　者作十二管於室中四時位上埋之取蘆莩燒之作¶
<pb:KR1g0032_WYG_022-10a>¶
　灰而實之律管中以羅縠覆之氣至則吹&KR0069;動縠矣¶
　小動則氣和大動為君弱臣强専政之應不動縠為¶
　君嚴猛之應也¶
東夷之樂持矛舞助時生也南夷之樂持羽舞助時養¶
也西夷之樂持㦸舞助時煞也北夷之樂持干舞助時¶
蔵也¶
南夷之樂曰兠西夷之樂曰禁北夷之樂曰昧東夷之¶
樂曰離¶
　按樂元語曰受命而作六樂樂先王明有法也與其¶
<pb:KR1g0032_WYG_022-10b>¶
　所自作明有制也典四夷之樂明徳廣及之也合觀¶
　之樂儛於堂四夷之樂陳於右先王所以得之順命¶
　重始也白虎通云此言以文得之先以文持羽毛舞¶
　也以武得之先以武持干戚舞也¶
　古微書巻二十二¶
