# -*- mode: mandoku-view -*-
#+TITLE: 古微書
#+DATE: 2018-03-30 13:56:41.107554
#+PROPERTY: ID KR1g0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二十五
<pb:KR1g0032_WYG_025-1a>¶
欽定四庫全書¶
　古微書卷二十五¶
　　　　　　　　　　　　　明　孫㲄　編¶
論語緯¶
賁居子曰論語不入經亦不立緯惟讖八卷與老¶
¶
¶
子尹公諸䜟並行故其命曰比考蓋以上比之三¶
¶
¶
王下自考也考之不得而後曰摘輔曰摘衰始自¶
¶
¶
安矣其於七緯之文賔主已見故識于詩緯之後¶
¶
<pb:KR1g0032_WYG_025-1b>¶
猶云詩亡而作耳¶
¶
　論語比考䜟¶
¶
緯依經者也䜟則曰老子曰尹公曰劉向皆援古¶
¶
¶
聖賢而不麗于經惟論語有䜟八卷焉吁亦妄矣¶
¶
¶
佛一說經日月天子龍&KR0017;非人都來聴法堯舜亦¶
¶
¶
人天中尊其應其感詎可思議則面語五老固亦¶
¶
¶
有之¶
¶
仲尼曰吾聞帝堯率舜等游首山觀河渚有五老游河¶
<pb:KR1g0032_WYG_025-2a>¶
渚一曰河圖將來告帝期二曰河圖將來告帝謀三曰¶
河圖將來告帝書四曰河圖將來告帝圖五曰河圖將¶
來告帝符有頃赤龍銜玉苞舒圖刻版題命可卷金泥¶
玉檢封盛書咸曰知我者重瞳也五老乃為流星上入¶
昴黄姚視之龍没圖在堯等共發曰帝當樞百則禪于¶
虞堯喟然曰咨汝舜天之歴數在汝躬允執其中四海¶
困窮天禄永終乃以襢舜¶
(又)堯在位七十年將以天下禪舜乃潔齊修壇場于河¶
雒率舜等升首山遵河渚有五老游焉蓋五星之精相¶
<pb:KR1g0032_WYG_025-2b>¶
謂曰河圖將浮于是龍銜玉苞刻版題命可卷金泥玉¶
檢封書盛知我者重瞳黄姚視五老飛為流星上入昴¶
聖人御世河龍負圖書出¶
　按録異記帝堯時有五星自天而霣一是土之精墜¶
　於穀城山下其精化為圯橋老人嵗星之精墜於荆¶
　山化而為玉側而視之色碧正而視之色白卞和得¶
　之獻楚王後入趙獻秦始皇一綂天下琢為受命璽¶
<pb:KR1g0032_WYG_025-3a>¶
　李斯小篆其文歴世𫝊之火星之精墜於南海中為¶
　大珠徑尺餘時出海上光照數百里紅氣直天今名¶
　其地為珠池亦名珠崖有時出焉金星之精墜於終¶
　南圭峰之西因號為太白山其精化為白石狀如美¶
　玉時有紫氣覆之水星之精墜於張掖郡栁谷中化¶
　為黒石廣一丈餘髙三尺唐堯之際當天氣窮於太¶
　陽地氣極於太隂陽九百六交周之運甲申之年洪¶
　災之㑹故五星霣精日月濁景有此異焉¶
殷惑妲己玉馬走(宋均曰女妲己有美色也玉馬喻賢臣奔去也任昉牋云玉馬駿奔喪微)¶
<pb:KR1g0032_WYG_025-3b>¶
(子之兆)¶
伯夷叔齊義遜龍舉¶
　按孔叢子云夷齊墨胎氏之二子也按允字公信伯¶
　夷也致字公逺叔齊也夷齊為諡春秋少陽篇允字¶
　公信智字達不同今北海有孤山九域志引孟子𨼆¶
　北海濵即此¶
　(又)按譙周史攷夷齊采薇有婦人難之類林以為弃¶
<pb:KR1g0032_WYG_025-4a>¶
　薇不食有白鹿乳之¶
　列士𫝊云夷齊之諌周公曰義士王欲以為左相去¶
　之王摩子往難之遂不食又云異母弟伯僚是也漢¶
　光和元秊栁城岸壊遼守虞翻夢人曰予伯夷之弟¶
　孤竹君之子也遼海見漂旦往視之有浮棺尸綘衣¶
　露冠者𦵏之¶
水名盜泉仲尼不潄里名勝母曽子歛襟¶
邑名朝歌顔淵不舍七十弟子掩目宰予獨顧由蹶墮¶
車(宋注曰子路患宰予顧視㓙地故以足蹷之)¶
<pb:KR1g0032_WYG_025-4b>¶
　按尸子仲尼志意不立子路侍儀服不修公西華侍¶
　禮不習子貢侍辭不辨宰我侍亡忽古今顔回侍節¶
　小物冉伯牛侍曰吾以夫六子自勵也　孔子曰吾¶
　有四友焉自吾得回也門人加親是非胥附乎自吾¶
　得賜也逺方之士日至是非奔輳乎自吾得師也前¶
　有光後有輝是非先後乎自吾得仲由也惡言不至¶
　於門是非禦侮乎¶
<pb:KR1g0032_WYG_025-5a>¶
　吕覽曰孔子窮乎陳蔡之間藜羮不斟七日不嘗粒¶
　晝寢顔回索米得而㸑之幾熟孔子望見顔回攫其¶
　甑中而食之選間食熟謁孔子而進食孔子佯為不¶
　見之孔子起曰今者夢見先君食潔而後饋顔回對¶
　曰不可嚮者煤室入甑中棄食不祥回攫而飯之孔¶
　子歎曰所信者目也而目猶不可信所恃者心也而¶
　心猶不足恃弟子記之知人固不易矣故知非難也¶
　孔子之所以知人難也¶
　韓詩外𫝊昔者孔子鼓瑟曽子子貢側門而聴曲終¶
<pb:KR1g0032_WYG_025-5b>¶
　曽子曰嗟乎夫子瑟聲殆有貪狼之志邪僻之行何¶
　其不仁趨利之甚子貢以為然不對而入夫子望見¶
　子貢有諌過之色應難之狀釋瑟而待之子貢以曽¶
　子之言告子曰嗟乎夫參天下賢人也其習知音矣¶
　鄉者丘鼓瑟有䑕出游狸見於屋循梁微行造焉而¶
　避厭目曲脊求而不得立以瑟淫其音參以丘為貪¶
　狼邪僻不亦冝乎詩曰鼓鐘于宫聲聞于外¶
<pb:KR1g0032_WYG_025-6a>¶
　(又)孔叢子孔子晝息於室而鼓琴焉閔子自外聞之¶
　以告曽子曰嚮也夫子之音清徹以和淪入至道今¶
　也更為幽沈之聲幽則利欲之所為發沈則貪得之¶
　所為施夫子何所之感若是乎吾從子入而問焉曽¶
　子曰諾二子入問夫子夫子曰然女言是也吾有之¶
　向見猫方取䑕欲其得之故為之音也女二人者孰¶
　識諸曽子對曰閔子夫子曰可與聴音矣¶
¶
賁居子曰昔之地形名迹有闗人事者貫髙以柏人¶
¶
<pb:KR1g0032_WYG_025-6b>¶
敗而眭固以射兔圍呉𨼆之一㪺貪泉不害其為¶
¶
¶
潔而王陽駈九折之阪不傷其為孝各有以耳¶
¶
子路與子貢過社社樹有鳥子路搏鳥社神牽子路子¶
貢說之乃止¶
　按吕覽孔子行道而息馬逸食人之稼野人取其馬¶
　子貢請往說之畢辭野人不聴有鄙人始事孔子者¶
　曰請往說之因謂野人曰子不耕於東海吾不耕於¶
　西海也吾馬何得不食子之禾其野人大說相謂曰¶
<pb:KR1g0032_WYG_025-7a>¶
　說亦皆如此其辯也獨如嚮之人解馬而與之說如¶
　此其無方也而猶行外物豈可必哉¶
　搜神記云孔子厄於陳絃歌於館中夜有一人長九¶
　尺餘著皁衣髙冠大吒聲動左右子貢進問何人耶¶
　便提子貢而挾之子路引出與戰於庭有頃未勝孔¶
　子察之見甲車間時時開如掌孔子曰何不探其黒¶
　車引而奮登子路引之没手仆於地乃是大鯷魚也¶
　長九尺餘孔子曰此物也何為來哉吾聞物老則羣¶
　精依之因哀而至此其來也豈以吾遇厄絶糧從者¶
<pb:KR1g0032_WYG_025-7b>¶
　病乎夫六畜之物及龜蛇魚鼈草木之屬久者神皆¶
　憑依能為妖怪故謂之五酉五酉者五行之方皆有¶
　其物酉者老也物老則為怪殺之則已夫何患焉或¶
　者天之未喪斯文以是繫予之命乎不然何為至于¶
　斯也絃歌不輟子路烹之其味滋病者興明曰遂行¶
子路感雷精而生尚剛好勇親涉衛難結纓而死孔子¶
聞而覆醢毎聞雷鳴乃中心惻怛故後人忌焉以為常¶
<pb:KR1g0032_WYG_025-8a>¶
也¶
　按搜神記澹臺子羽渡河齎千金之璧于河河伯欲¶
　之至陽侯波起兩鮫挾船子羽左摻璧右操劍擊蛟¶
　皆死既渡三投璧于河伯河伯躍而歸之子羽毁而¶
　去¶
　又蘇子由古史公良孺字子正陳人也賢而有勇以¶
　其私車五乘從孔子將適衞蒲人止之孺喟然曰昔¶
　吾從夫子遇難於匡今又困於此命也挺劍合衆將¶
　與之戰蒲人懼乃盟而去　顔刻字子驕魯人也孔¶
<pb:KR1g0032_WYG_025-8b>¶
　子將適陳過匡刻為僕以其策指曰昔吾入此由彼¶
　缺也匡人以為陽虎遂止孔子　孔門故多勇者矣¶
　併為誌之¶
五帝立師三王制之¶
黄帝師力牧帝顓頊師録圖堯師務成子帝舜師尹壽¶
禹師國先生湯師伊尹文王師吕望武王師尚父周公¶
師虢叔孔子師老聃¶
<pb:KR1g0032_WYG_025-9a>¶
　按路史伏羲師於宛華(即鬰華子)神農師㶏隂之老黄帝¶
　拜空峒之叟顓頊師於大欵赤民伯夷父伯亮父渌¶
　圖之流以濬其明而畀其聖帝嚳致學伯昭而師於¶
　赤松舟人授書於鍾山而拜師放牧徳帝堯禮聖姑¶
　射拜師沮洳又堯師於善綣許由尹中而學於務成¶
　子附舜師紀后拜蒲衣親單卷學於務成軺¶
　吕氏春秋神農師悉諸黄帝師大撓帝顓頊師伯夷¶
　父帝嚳師伯招帝堯師子州父帝舜師許由禹師太¶
　成贄湯師小臣孔子學於老&KR0360;孟蘇䕫靖叔¶
<pb:KR1g0032_WYG_025-9b>¶
　韓詩外𫝊黄帝學乎大撓顓頊學乎禄圖帝嚳學乎¶
　赤松子堯學乎務成子附舜學乎尹壽禹學乎西王¶
　國湯學乎貸相文王學乎錫疇子斯武王學乎太公¶
　周公學乎虢叔仲尼學老&KR0360;¶
　潛夫論黄帝師風后顓頊師老彭帝嚳師祝融堯師¶
　務成舜師紀后禹師墨如湯師伊尹文武師姜尚周¶
　公師庶秀¶
<pb:KR1g0032_WYG_025-10a>¶
　新序黄帝學于大填堯學于尹壽舜學于務成禹湯¶
　學于成子伯文王學于鉸時子思武王學于郭叔¶
　抱朴子曰昔黄帝生而能言役使百靈可謂天授自¶
　然之體者也猶復不能端坐而得道故陟王屋而授¶
　丹經到鼎湖而飛流珠登崆峒而問廣成之具茨而¶
　事大隗適東岱而奉中黄入金谷而諮滑子論道養¶
　則資𤣥素二女精推歩則訪山稽力牧講占候則詢¶
　風后著休診則授雷岐審攻戰則納五音之策窮神¶
　奸則記白澤之辭相地理則述青烏之說救傷殘則¶
<pb:KR1g0032_WYG_025-10b>¶
　綴金冶之術故能畢該秘要窮道盡真遂乘龍以髙¶
　躋與天地乎罔極也¶
孔子讀易韋編三絶鐡擿三折漆書三滅¶
徐衍負石伐子自狸守分亡身握石失軀　從善繹繹¶
襁負而歸市¶
叔孫武叔毁孔子譬若堯民曰我耕田而食穿井而飲¶
堯何力焉¶
<pb:KR1g0032_WYG_025-11a>¶
孔長彦孔季彦兄弟聚徒數百故時人為之語曰魯國¶
孔氏好讀經兄弟講誦皆可聴學士來者有聲名不過¶
孔氏那得成¶
　論語譔考¶
¶
比考之外别有譔考亦不言䜟然實䜟文也¶
¶
黄帝受地形象天文以制官爰有九州之牧(一作)軒知¶
地利九牧倡教¶
伏羲已前雖有官名未必具立官位至黄帝名位乃具¶
　按路史神農之法一君二臣三佐四使黄帝立四輔¶
<pb:KR1g0032_WYG_025-11b>¶
　三公六卿三少二十有四官凡百二十官有秩以之¶
　共理而視四民顓帝立九寺九卿帝堯乃立三公六¶
　卿百揆暨百執事舜設三公四輔師保疑丞官不必¶
　備惟人也禹立三公九卿百二十官三嵗而考績五¶
　嵗而定政¶
　杜佑通典官數唐六十員夏百二十員殷二百四十¶
　員周内外官六萬三千六百七十五員¶
<pb:KR1g0032_WYG_025-12a>¶
　任昉物原云凡諸官稱師自伏羲龍師始諸官稱史¶
　亦自伏羲置史官始諸官稱監自軒轅置左右太監¶
　始諸官稱正自顓頊置南北正始諸官稱司亦自軒¶
　轅置司徒始諸官稱大夫自堯設司徒屬大夫始諸¶
　官稱典自舜命夔典樂始諸官稱大稱少自商湯設¶
　太傅少傅始¶
古者七十二家為里雷震百里聲相附(宋注曰雷動百里故因以制國)¶
(也雷聲謂諸侯之政教所至侣附也)¶
　按禮記疏大國稱侯皆千乘𧰼雷震百里是取法於¶
<pb:KR1g0032_WYG_025-12b>¶
　雷矣其七十里者倍減于百里五十里者倍減于七¶
　十里故孝經云徳不倍者不異其爵功不倍者不異¶
　其土故轉相半别優劣云¶
漸於蘭則芳漸於鮑則臭¶
堯修壇河洛擇良議沈率舜等升首山道河渚五老游¶
焉相謂河圖將來告帝以期¶
¶
說已見前¶
¶
<pb:KR1g0032_WYG_025-13a>¶
考靈羌徳之差堯步舜驟禹馳湯鶩徳有優劣故日行¶
轉疾也¶
叔梁紇與徵在禱尼丘山感黒龍之精以生仲尼¶
　按崔鴻北燕録昔魯人有浮海而失津者至于亶州¶
　見仲尼及七十子遊于海中與魯人一杖令閉目乘¶
　之使歸告魯侯築城以備寇魯人出海投杖水中乃¶
　龍也具以狀告魯侯不信俄而羣燕數萬銜土培城¶
　魯侯乃大城曲阜迄而齊寇至攻魯不克而還¶
<pb:KR1g0032_WYG_025-13b>¶
賁居子曰夫子生不及浮海而死乃遊之乎雖然亦¶
¶
¶
適以見明徳之逺矣黒龍之感五老之降三十二¶
¶
¶
表之狀豈虚也哉¶
¶
　古微書卷二十五¶
